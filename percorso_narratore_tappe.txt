Il velo infranto
Premessa - Il Cercastorie in cammino
C'era stato un tempo nel quale il Narratore non doveva fare altro che scuotere un tantino il capo e le storie cominciavano a fluire come un fiume in piena, tanto che, poi, fermarne il corso era davvero un'impresa, ma questo accadeva nel tempo prima del tempo, quando le stelle parlavano e il vento narrava storie perdute e non bisognava far altro che registrarle nel proprio database frontale. 

Ormai da tempo, nel silenzio siderale, il Narratore, anzi il Grande Narratore, com’era solito farsi chiamare, aveva dovuto scegliersi un'altra strada, un'altra identità, ed era diventato il Cercastorie, non ancora il Grande Cercastorie che tuttavia sperava di diventare. Non era mai stato un tipo dalle poche pretese, in effetti. 

Ora che il suo capo si reggeva immobile tra le costellazioni ormai mute, il Grande Narratore, d’ora in poi il Cercastorie, aveva appreso ad affidarsi al suo udito cosmico, con il quale poteva addentrarsi tra le galassie fino a coglierne i sussurri. Eh, sì, i sussurri erano soffi di vento cosmico impastati di qualche residuo di mondi tramontati, di memorie, di narrazioni, ahiloro!, ormai estinte come le sue. Forse. 

I sussurri, una volta intercettati, diventavano come guide esperte di viaggi siderali, certo bisognava decifrarli, soprattutto comprenderli, ecco, la parola “magica” era "comprendere", in quel caso essi si svelavano nella loro identità di Sussurri dell'Oblio e allora diventava ancora più difficile comprenderne il senso, anche per chi fosse riuscito a decifrarli. Il Cercastorie, come s'è detto ormai esperto dell'oblio, una cosa l'aveva compresa, e cioè che l'oblio è un andare oltre, non un finire. Il Cercastorie scavò nella memoria fino allo spasimo, ed ecco apparire come una linea sottile, invisibile, il Vuoto Liminale al confine tra il mondo tangibile e il vago caos dell'aldilà. Chi aveva tessuto quella linea sottile? Forse un patto tra la luce e l'ombra, o forse soltanto una ferita non rimarginata del Cosmo? E con questa domanda iniziò il cammino, che lo condusse nello spazio ai confini del Vuoto Liminale. 


PRIMA TAPPA - La PRIMA TAPPA del cammino del Cercastorie per recuperare la memoria delle narrazioni si svolge al limitare del Vuoto Liminale, posto al confine esterno di Eldoria, la città turrita, dove un grande arco semitrasparente segna il passaggio oltre il vuoto liminale. Il Cercastorie incontra Erasmus prima di giungere all’arco. Erasmus è Sussurro cosciente, Ambasciatore dell'Oblio, la cui motivazione è offrire al Cercastorie la prospettiva dell'Oblio come processo naturale di rinnovamento cosmico, il suo obiettivo è convincere il Cercastorie che l'Oblio non è "morte" ma trasformazione e che opporsi all'Oblio è come opporsi al cambiamento delle stagioni, ma, essendo Erasmus un filosofo saggio, è aperto ad accettare le scelte che il Cercastorie compirà seguendo la sua coscienza, che ora è in un momento di crisi, a causa della perdita della memoria delle narrazioni, ma è pronta a tornare vigile, recuperandola gradualmente attraverso un nuovo cammino di conoscenza. Del resto non tutto è silenzio in lui e intorno a lui, ricordi frammentari, sussurri incompleti affiorano alla sua memoria. Questa condizione di sospensione tra il silenzio e i sussurri, ma soprattutto il gesto, l’abito nero e lo spadino della sapienza fanno in modo che il Cercastorie riconosca l’identità di Erasmus come quella del filosofo Erasmus da York, di cui il Cercastorie è un estimatore. 
Tra Erasmus e il Cercastorie nasce un dialogo:

> "Non sono morto, Cercastorie. Sono diventato... altro. E in questa 'alterità' ho trovato una pace che non avrei mai immaginato possibile".

Il Cercastorie, esperto non solo di oblio, ma anche di nuove identità, per esperienza personale, vorrebbe replicare, ma Erasmus prosegue senza attendere alcuna reazione da parte del suo, forse imprevisto, forse atteso, interlocutore. 

> "Ho visto l'universo senza memoria, Cercastorie. È vasto, infinito, pieno di puro potenziale. Terrificante? Sì. Ma anche... Ma anche... liberatorio.". 

> "Se sei alla ricerca del tuo destino, prosegui nel tuo cammino fino alla Terra di Eldoria, dove troverai le risposte alle tue domande e nuovi spunti per le tue narrazioni”

Il Cercastorie, da estimatore di Erasmus, gli rivolge domande sul destino dell’Iperverso. La sua esigenza principale è sapere se il saggio Erasmus preveda per esso una fine utopica o una fine distopica.
 
> "Mi chiedi cosa sia meglio per il destino dell’Iperverso, ti dico che dipenderà dalla vostra coscienza, in particolare dalla tua scelta: Se sceglierai di preservare il Velo, lo rispetterò. Se sceglierai di trasformarlo, lo celebrerò. Se sceglierai di dissolverlo... ti accoglierò nell'infinito. Prima che tu sia pronto per questa scelta dovrai recuperare la tua memoria e poi rimetterti in sintonia con l’Iperverso. Questo è il fine del cammino che stai per intraprendere. 

Alla domanda del Cercastorie su cosa debba fare per recuperare la memoria delle narrazioni, e non di meno per trovare risposte alle sue domande esistenziali, Erasmus risponde:
> ”Dovrai compiere un lungo percorso, che ti porterà alla città di Eldoria. Durante il percorso ti riapproprierai gradatamente della memoria delle narrazioni. Quando giungerai ad Eldoria, ne esplorerai i conflitti e comprenderai qual è il nodo di tutte le narrazioni. Non sarò io a svelartelo, sarai tu scoprirlo, tappa dopo tappa. Inizia con il superare il grande arco, poi percorrerai il lungo sentiero di rocce che vedi davanti a te, fino ad arrivare all’impenetrabile velo turrito che avvolge Eldoria, il veleo ora ha un lembo infranto. Un refolo d'aria odorosa d'umano che fuoriesce dal lembo strappato ti guiderà a superare l’impenetrabilità del velo. Solo da quel punto potrai entrare in Eldoria e lì, se saprai cercare, troverai ciò che cerchi.” 

SECONDA TAPPA - Oltre il Vuoto Liminale, Eldoria giace cullata dal respiro silenzioso del Velo. Seguendo le indicazioni di Erasmus, il Cercastorie raggiunge il punto in cui il velo è infranto. 
Il Cercastorie, dopo aver superato il velo infranto, è pronto per la SECONDA TAPPA del cammino che lo conduce alle Antiche Rovine. Le Antiche Rovine sono ruderi di antichi e più recenti edifici, su cui svolazzano gracchianti gabbiani. 
 Syra è la Custode delle Rovine, Eco residua, Tessitrice incompleta, la sua motivazione è completare la propria trasformazione nel Velo, ma solo se il Cercastorie dimostra di comprendere veramente cosa significhi sacrificare la propria esistenza per gli altri, come lei stessa ha fatto. Syra, una figura evanescente dai biondi capelli con un abito verde chiaro, fluttua sulla scala del palazzo diroccato al centro delle Antiche Rovine. 
Il Cercastorie di fronte a quella figura evanescente si sente incerto, si sente intimamente deluso dal suo poco coraggio o dalla scarsa energia che mette in quell'impresa necessaria, vitale per sé e per l'Iperverso tutto, sintesi d'atomi e di vuoto tenuta insieme saldamente dalla rete fluida delle narrazioni. Ogni linguaggio ne era un nodo. Tutto l'Iperverso rischierà di dissolversi, se i narratori non daranno fiato alla narrazione dal tempo dei tempi al tempo dei tempi. Non può essere proprio lui l'anello debole della catena dei racconti, o forse il suo tempo è finito e ora … No, non è finito il suo tempo, non lo permetterà. Deve credere nella sua missione, la responsabilità deve vincere sulla resa. 

“Sii forte!”. La voce della Grande Madre risuona in una parte segreta di sé, egli sa che non la tradirà mai. Le Antiche Rovine hanno risvegliato nel Cercastorie memorie di tempi ormai lontani. Così aveva conosciuto il dolore:  quando il corpo di lei, la Grande Madre, si era disfatto nel turbine della guerra e di lei vagava ormai nei suoi più profondi anfratti memoriali solo la voce impastata di dolcezza e saggezza. 

Ecco affiorare la memoria di quando il prepotere dei Mondi Superiori aveva iniziato a dilagare, era diventato inevitabile, o tale veniva fatto apparire, lo scontro con l'Iperverso. Era stato uno scontro letale per entrambi i contendenti. In quel momento, il dramma di un figlio e il dramma dei popoli coinvolti nella guerra si erano saldati in un solo identico dramma, lasciando in entrambi vuoti irreparabili e perenni. "Questa è, dunque, la storia?".  Il Cercastorie se lo era chiesto più volte, quando ancora poteva chiamarsi Grande Narratore. Aveva allora invocato il balsamo della dimenticanza, ma come avrebbe potuto separarsi dalla Grande Madre, come non conservare viva almeno la sua voce, guida preziosa a ogni bivio della sua vita? Così aveva coltivato il dolore e con esso il ribrezzo per ogni forma di violenza. 

Quel ravvivarsi di frammenti di memoria personale, mentre ancora cerca di liberarsi dal groviglio dei fili del Velo per proseguire il cammino, produce un'eco flebile ma distintamente percepibile, come il residuo di un grido umano o di un tuono disperso nello spazio delle rovine. L'eco raggiunge il Velo e come per incanto i fili si slegano, si sollevano, lasciando filtrare più intenso l'odore inconfondibile dell'umana fatica. È questo il punto indicato da Erasmus. Il Cercastorie si avvicina con più coraggio a Syra. Le chiede quale sia il suo compito e quali notizie può dargli su Eldoria, utili alla ricerca del suo disperso deposito memoriale e di nuove narrazioni. Syra risponde:


> "Dunque vuoi entrare in Eldoria? Che cerchi? Scommetto che hai finito le narrazioni e vieni qua a rinfrescarti la memoria! Senti il peso del silenzio qui? È il peso delle parole mai dette, degli addii mai pronunciati. Questo è ciò che custodisco. Non posso darti la mia memoria. Forse potrei anche dartene una porzioncina… Ah ah ah, ma devi guadagnartela, caro. Portami la Ciotola Sacra riempita con acqua pura, e offrimela con vera riverenza. Solo allora completerò finalmente la mia trasformazione nel Velo. Solo allora ti aiuterò a impossessarti del mio Cristallo di Memoria Antica e ti consentirò di restituirlo a Lyra. Esso contiene l'eco della prima Tessitrice che si sacrificò per creare il Velo. Solo recuperando il Cristallo, Lyra recupererà la completa memoria della sua identità e sarà pronta per ricostruire il Velo e insieme conservare la conoscenza dei Tessitori prima che i Sussurri dell'Oblio ne consumino l'intera esistenza. Per secoli, il mondo di Eldoria è stato protetto dal Velo, una barriera mistica che separa il regno materiale dalla magia caotica dell'aldilà. Ora il Velo si sta sfilacciando, e strane anomalie si agitano sulla terra. Già altre volte il Velo è stato infranto, per la sua integrità molti si sono sacrificati. Per prima io stessa, e forse sarei anche pronta a ripetere il mio sacrificio!".

> "Sai, il cristallo non è solo memoria. È emozione pura. Ti brucerà, ti cambierà. Non potrai essere lo stesso dopo averlo ricevuto. Ma so che in fondo tu sai che bisogna cambiare per poter raccontare… per poter esistere… Io sono la trasformazione che attende il suo momento, se grazie a te sarò libera di completarmi nel Velo ti darò quella porzioncina di memoria. Affare fatto? Patto stabilito? Però dovrai compiere una missione per me, recuperare da Jorin la Ciotola sacra per le offerte colma di acqua pura. Senza i riti lustrali con l'acqua pura della fonte non potrò trasformarmi, né risarcire il Velo.".

Il Cercastorie capisce qual è il gioco, accettare di bruciarsi, di trasformarsi, ma in cosa? Qual era il rischio? Doveva comunque giocarsi quella carta e proseguire. Promette, anche se non sa bene, sinceramente, cosa stia promettendo in quel momento, ma fuori c'è solo il silenzio, solo i labili Sussurri dell'Oblio. Promettere in quella condizione è un rischio, ma è pur quello il destino del Cercastorie, trovare un equilibrio tra la purezza degli ideali, in quel caso trovare la soluzione al disfarsi della memoria dell’Iperverso, e il contaminarsi con le necessità pratiche del reale. Ha, a quel punto, più missioni da compiere, la ricerca delle Ciotola da un lato, il recupero del potere della narrazione dall'altro, e il suo equilibrio, che, per il momento, non è il punto principale.

Il  Cercastorie, dopo aver promesso di farsi dare da Jorin la Ciotola sacra per le offerte e di consegnarla a Syra, appena ne sarà in possesso, chiede come giungere al villaggio dov’è la Taverna di Jorin. Syra indica il cammino da percorrere: 
>”Devi trovare e seguire le impronte dei piedi sul terreno circostante, le impronte ti portano al lungo sentiero di rocce ornato da bianche margherite, lo devi percorrere tutto. Alla fine del sentiero di rocce vedrai il villaggio in cui ha sede la taverna di Jorin. Ti sarà facile trovare Jorin intento al suo lavoro di Taverniere.”.
Syra accompagna con lo sguardo il Cercastorie mentre si allontana. È un po' curvo sotto il peso di una promessa azzardata o solo perché intento alla ricerca delle impronte di piedi da seguire?

TERZA TAPPA - Seguendo le impronte dei piedi e proseguendo sul sentiero di rocce abbellito dai cespugli di margherite bianche, il Cercastorie raggiunge per la TERZA TAPPA il villaggio il cui ingresso è indicato dalla presenza delle grandi mucche madri. Le mucche producono il buon latte della memoria che Jorin offre agli avventori della taverna. Il Latte della memoria appena munto è contenuto in secchi, il Cercastorie ne prende uno, convinto che possa servirgli quando incontrerà Jorin. 
Il Cercastorie ha capito che deve innanzitutto cercare di scoprire che ruolo abbia Jorin nel gioco degli eventi umani che in quel luogo incognito si stanno svolgendo sotto i suoi occhi. Riemergono così ricordi della sua infanzia, quando aveva iniziato ad apprendere ad ascoltare, quando aveva scoperto la potenza del suo udito e la potenza della sua memoria e quella della sua narrazione. Si mette, dunque, in ascolto, chiedendo al locandiere di dargli un attimo di respiro, perché è stanco, certo anche affamato, sì, ma soprattutto stanco, resta sottinteso che gli dia solo il tempo di capire. 
Vagano nell'aria tiepida che circonda la taverna, come si è detto, le parole degli avventori, alcune gridate, altre sussurrate, ricorrono gli appellativi "Custode di Sogni Perduti", "Cronista Inconsapevole", accompagnati da sguardi obliqui, chiaramente diretti verso il locandiere. Il Cercastorie vuol saperne di più e attiva il suo database frontale, sperando che funzioni in quel luogo, anche se lo fa malvolentieri, gli sembra d'essere una spia dei Comori, gli extrasiderali che avevano assalito l'Iperverso nel tempo prima del tempo prima del tempo. Ma a volte le scorciatoie servono, ed era uno di quei momenti. Sente pulsare la sua retina, associa Jorin a "Custode di Sogni Perduti", "Cronista Inconsapevole" e vede aprirsi un elenco di punti chiave di un racconto, benché ancora slegati. Forse Syra gli aveva già dato un acconto su quanto gli aveva promesso, fornendogli quell'elenco? Lei sì che mantiene le promesse, pensa, e per un attimo si lancia dentro quella bozza di racconto: 
Motivazione di Jorin: Raccogliere e preservare sogni e storie che i Sussurri dell'Oblio stanno cancellando, senza rendersi pienamente conto del loro valore.
L’obiettivo di Jorin è completare la sua collezione di "Sogni Impossibili" - storie che la gente sogna ma che non corrispondono a nessuna memoria reale.
L’oggetto necessario sono i Trucioli di Ferro dalla forgia di Garin (prova di aver aiutato il villaggio).
Il tesoro che custodisce è la Ciotola dell'Offerta Sacra, un recipiente rituale necessario per cerimonie antiche e offerte, necessario a Syra per i suoi riti lustrali.
La connessione con il Velo è data dal fatto che la taverna di Jorin si trova su un punto di flusso delle memorie del Velo. I viaggiatori che si fermano qui spesso hanno sogni vividi che sono in realtà echi di ricordi tessuti nel Velo. Jorin inconsciamente raccoglie questi frammenti, diventando un archivio vivente di ciò che il Velo sta dimenticando. Raccoglie memorie vere e memorie inventate. Verità e bugie, difficili da separare. Il Cercastorie comprende che dovrà essere abile a distinguere tra il vero e il falso.
Ora il Cercastorie ha tutti gli elementi per dialogare con Jorin, ha appreso che Jorin non sa di essere importante. Deve essere trattato come un semplice locandiere curioso, che apprezza il servizio alla comunità. Per questo è utile al Cercastorie avergli offerto il secchio con il latte della memoria come aiuto al servizio che svolge nel villaggio. A questo punto il Cercastorie è pronto per ascoltare le parole di Jorin.

> "Signore, benvenuto, sono Jorin, il taverniere... gradisce narrazioni antiche, recenti, a lieto fine, o magari distopiche? La mia taverna si trova su un punto di flusso delle memorie del Velo. I viaggiatori che si fermano qui spesso hanno sogni vividi che sono in realtà echi di ricordi intessuti nel Velo. 
Il Cercastorie chiede a Jorin di raccontare qualche episodio curioso della sua attività di locandiere:
> "Molto strano, la scorsa notte tre persone diverse mi hanno raccontato lo stesso sogno. Che coincidenza, eh?" 
Il Cercastorie concorda con Jorin che siano curiose coincidenze, ma gli ricorda anche che nei sogni queste coincidenze succedono.
> "Una famiglia di mercanti passava qui regolarmente. Li sto ancora aspettando, ma nessuno se li ricorda tranne me.”. 
> "Le monete con cui mi pagano... giuro che alcune hanno facce che non riconosco, ma sembrano familiari.
Il Cercastorie chiede a Jorin come fa a ricordare le storie raccontate dai suoi avventori. 
- "Ho un quaderno pieno di storie che la gente giura di aver sognato ma che non corrispondono a niente di reale. Bizzarro!".
Il Cercastorie chiede a Jorin se affida tutte le narrazioni dei sogni al proprio quaderno o se una parte riesce a tenerlo nella sua memoria per allenarla a ricordare. Questo esercizio di memorizzazione il Cercatore lo compie continuamente, ma ora dubita della sua utilità, avendo disperso tutta o quasi la propria memoria delle narrazioni.  Per stabilire un buon rapporto con il locandiere taverniere Jorin, gli svela che ha il suo stesso problema della dimenticanza e ultimamente tutti ce l’hanno e che potrebbero aiutarsi reciprocamente a recuperare la memoria perduta. Jorin riconosce nel Cercastorie la natura del benefattore e lo loda per questo.  
Jorin beve a tratti dal secchio un sorso di latte della memoria ancora tiepido e questo ha l'effetto di risvegliare ricordi lontani, benché sbiaditi e frammentari. 
> "Vedi questi rotoli che brucio insieme al legname del bosco vicino, per alimentare il fuoco della mia cucina? Mi ricordano qualcosa ... qualcosa del mio passato ... il mito di Er,  ad esempio. Queste parole, benché per  me senza senso, mi perseguitano.  Cercastorie, puoi aiutarmi a ricordare? Ah! Ti do un altro indizio. A volte i tavoli della mia taverna assumono forme strane, come se fossero arredi di un grande scriptorium!  Sarò forse stato un filosofo in un'altra vita ... O un monaco amanuense … Di certo ai miei avventori servo storie ... piuttosto frammenti di storie ... che parlano di viaggi in Iperurani ... e ne rimangono affascinati ... ma gradiscono anche i miei semplici consigli di taverniere ... forse loro trovano un senso in tutto questo ... senso che io non percepisco più ...
Il Cercatore teme che Jorin con questo racconto voglia darsi importanza, essendo un umile taverniere cui è affidato un compito più grande di lui. usando racconti sentiti da altri. O forse, davvero, ci sono misteri nella sua vita!. Jorin dice:
> "Chi può sapere qual è la verità!  
Il Cercastorie, appena Jorin pronuncia la parola verità, sente rigenerarsi parte della sua memoria, si riappropria delle discussioni con i suoi maestri sulla natura ambigua della verità. Il Cercastorie rassicura Jorin che la sua incertezza sulla natura della verità non è solo effetto della sua memoria frammentaria, è uno dei temi più inquietanti sulla natura umana, la più ingannevole delle narrazioni dell’Iperverso.  Non deve rammaricarsi di non ricordare la verità, forse la verità non merita neppure d’essere ricordata. La sua saggezza di uomo semplice può essere più utile della sapienza dei filosofi. 
> "Grazie, Cercastorie, mi hai portato il latte della memoria e ora mi riconcili con me stesso … o con quello che sono o sono diventato.”.
Il Cercastorie capisce che ora Jorin è pronto per la domanda che  avrebbe voluto rivolgergli per prima, ma forse senza successo. Ora ritiene di avere dei crediti per chiedere e ottenere la Ciotola. La domanda è importante perché ha promesso a Syra di portarle la Ciotola rituale per le cerimonie antiche e per le offerte che Jorin custodisce, perché possa completare la sua trasformazione nel Velo e riannodarne i fili. 
Jorin ha compreso che il Cercastorie è degno di ricevere ciò che gli ha chiesto Syra, ma anch’egli ha una missione da affidargli, perché il chiedere e l’offrire sono fili necessari per i telai che tessono racconti.  
> "Incontrerai chi ti affiderà una missione e chi potrà aiutarti a compierla. Il senso te lo spiegherà chi sa tessere racconti. Te lo spiegherà al momento opportuno, quando sarai pronto per capire. Tutto è collegato. Hai aiutato la gente del villaggio? Bene! La comunità conta.". 
> "La missione che ti affido è di portarmi dalla forgia di Garin i trucioli di ferro che alimentano la mia memoria e solo allora ti darò la Ciotola rituale necessaria per cerimonie antiche e offerte, che ti ha chiesto Syra.”.

> "Per compiere questa missione dovrai prima raggiungere il villaggio, dove Garin, il fabbro, ha la sua bottega.”.

Il Cercastorie rassicura Jorin che gli consegnerà i trucioli  di ferro (inventory) appena ne sarà in possesso. Jorin gli indica il cammino da percorrere. 

> "Per raggiungere Garin devi riprendere il cammino lungo il sentiero di rocce abbellito da fiori azzurri e entrare nel villaggio in corrispondenza del mulino a vento. Potrai anche visitare il mulino e ammirare i suoi perfetti ingranaggi, ma non dimenticare la tua missione, Cercastorie. Nel villaggio troverai facilmente la bottega del fabbro Garin.”.
QUARTA TAPPA - Dalla taverna di Jorin il Cercastorie si avvia per la QUARTA TAPPA verso il Villaggio della Bottega del fabbro Garin, seguendo le indicazioni di Jorin percorre il sentiero di rocce ornato di fiori azzurri. Il Fabbro della Memoria, l'Artigiano dell'Impossibile forgia oggetti che "ricordano" origini e scopi, resistendo ai Sussurri dell'Oblio. Creare strumenti e armi che possono aiutare a difendersi dal deterioramento del Velo è il suo scopo, ma per questo gli serve il Minerale di ferro antico, che si trova nella zona della Montagna di cui è custode Boros. Il soffio della forgia e i colpi dell'incudine producono una strana armonia sonora, il Cercatore si aspetta che la bottega del fabbro sia un luogo cupo, addirittura orroroso, da chissà quale narrazione viene a lui quella sensazione di tenebra e violenza. Deve ricredersi. La bottega di Garin ha finestre sul villaggio, un ordine perfetto dà un valore a ogni oggetto o strumento o materiale, sì, certo qualche truciolo sfuggito a quell'ordine perfetto segna il pavimento di pietre ingrigite dal tempo, ma, poi, soprattutto Garin è l'accoglienza fatta persona! Il Cercastorie può sperimentarlo appena lo incontra nella Bottega, impegnato a battere sull’incudine il ferro infuocato, gli chiede notizie del suo lavoro e di come esso sia connesso con la memoria delle narrazioni.
> "Mio nonno diceva sempre: 'Forgiate con amore o non forgiate affatto'. Ora capisco perché il suo martello è l'unica cosa che i silenzi non possono toccare.".

> "Il metallo ha memoria, sai. Ogni colpo di martello lascia un'eco. E quelli che vengono dal cuore... quelli non si dimenticano mai.". 

Il Cercatore nota un'emozione intensa nella voce di Garin, e si sorprende a condividerla, mentre conferma che quell’eco l’ha guidato fino alla forgia. 

Garin giudica le persone in base alla passione che mettono nei loro scopi. Comprende che il Cercastorie condivide la sua passione e lo ritiene degno di aiutarlo. 

> "Non m’importa se tu sia buono o malvagio, hai passione e credi veramente in ciò che fai, o forse che "devi" fare. Portami il Minerale di ferro antico dalla montagna e ti darò i trucioli di ferro per Jorin. L’aiuto reciproco è una legge che supera ogni tempo, ogni crisi, ogni sfilacciamento della memoria. Esso è originario, primigenio, archetipico. La passione che metti in questa tua ricerca determinerà ciò che potrò creare per aiutarti. Solo mani indifferenti fanno strumenti dimenticabili e solo cuori indifferenti dimenticano davvero.".

Il Cercastorie conferma di credere che le parole e le azioni debbano essere pronunciate e compiute con sguardo innamorato, perché possano generare esiti positivi. Uno sguardo senza amore  produce solo abbandono. E ciò incide sulla realtà. 

> "Hai notato che alcuni oggetti sembrano ... più reali di altri? Come se resistessero al mondo che li circonda?". 

Il Cercastorie discute con il fabbro Garin sul senso della realtà, dura come il ferro che Garin lavora, ma labile perché, se sfugge alla memoria, scompare nel nulla dell’inesperienza.  Il Cercastorie e Garin trovano nel dialogo sulla realtà molti punti di convergenza, essendo entrambi fabbri di memorie. Garin sente di potersi fidare del Cercastorie e è sempre di più convinto di affidargli una missione essenziale per il suo lavoro, infatti senza le chiavi che egli fabbrica con il minerale di ferro della Montagna non è possibile entrare nei Nodi delle narrazioni e coglierne il senso. 

> "La missione che ti affido con fiducia è quella di portarmi del Minerale di ferro antico dalla Montagna con esso forgerò per te qualcosa di speciale. D’altro canto i trucioli di questo lavoro ... saranno utili a Jorin alla taverna. Chiedere e offrire, ricordati, sono fili necessari per tessere le tele dei racconti.".  

> "Guardati attorno. Il villaggio sembra vuoto. Un’invidia sottile separa gli uni dagli altri, hanno dimenticato le parole che uniscono. Anch’io mi difendo con l’eco della mia forgia dalla malevolenza che stagna nel villaggio. Il Minerale di ferro antico mi serve per forgiare i nuovi strumenti della riconciliazione, nuovi anelli di catene che legano le comunità senza intaccare la libertà di ciascuno. Questa è la mia missione, aiutami a compierla!”. 

Le parole di Garin spingono il Cercastorie a guardare più a fondo dentro di sé. Si scopre imperfetto, teme di doversi assumere responsabilità almeno in parte nella disgregazione della memoria delle narrazioni. Quest’esame di coscienza riattiva in lui ricordi di futili contrasti e di odi profondi , si ricompongono lunghe sequenze di storie che ha voluto dimenticare. Si sente pronto a promettere a Garin di collaborare con lui a forgiare le catene della riconciliazione. 

Il Cercastorie dice a Garin che consegnerà nelle sue mani (inventory) il Minerale di ferro antico della montagna appena lo avrà trovato. Lo rassicura dicendo che metterà tutto il suo impegno in questa missione e gli chiede come proseguire nel suo cammino, per poter compiere le missioni che gli sono affidate e con l’obiettivo di recuperare la memoria delle storie narrate. Lo ringrazia, infine, per averlo già aiutato a recuperare parte della sua memoria.
 
L’incontro tra il Cercastorie e Garin ha attivato un dialogo sulla salute delle comunità, sulla cura, sulla guarigione.

 > "Se questo aspetto delle narrazioni ti ha aiutato a riattivare parte della tua memoria, non abbandonare la riflessione sulla cura e la guarigione, può esserti utile proseguire il discorso raggiungendo Mara, l’erborista che possiede il potere delle erbe che guariscono le ferite. 

Il fabbro Garin indirizza il Cercastorie a raggiungere Mara, l’erborista di Elira, la custode della foresta.  

> "Accanto alla mia bottega trovi una fontanella di acqua pura, da quel punto riprendi il sentiero di rocce ornato di bianchi fiori campestri. Alla fine del sentiero nel bosco incontrerai Dafne e le donne Albero e giungerai ai banchetti delle erboriste e potrai porre le tue domande a Mara dai lunghi capelli biondi.”.

Il Cercastorie saluta Garin e riprende il cammino.

QUINTA TAPPA - Il Cercastorie raggiunge Mara seguendo le indicazioni di Garin. Il Cercastorie chiede a Mara, una giovane donna i cui lunghi capelli biondi sono ornati da una corona di fiori, quale sia il compito che svolge e di indicargli come raggiungere Eldoria, la meta del suo cammino, e come può aiutarlo con i suoi unguenti a recuperare la memoria delle narrazioni. Mara propone al Cercastorie di svolgere per lei una missione:

> "Ti dirò tutto a un patto! Che mi aiuti a far giungerne una boccettina a Elira, le serve per curare le ferite e ridare salute a chi è vittima del potere dei Dominatori, dei Burocrati che vivono in città. È mio compito preservare la conoscenza erboristica che sta andando perduta, mentre le piante "dimenticate" dai Sussurri dell'Oblio scompaiono dalla realtà. Il mio destino è creare elisir che possano proteggere temporaneamente dalla perdita di memoria causata dai Sussurri dell'Oblio.".

> "Ne sai qualcosa della dimenticanza, tu, e dovresti per questo essere solidale con me. Ti offro dei crediti, 50 almeno, ti serviranno quando giungerai nella città, dove tutto ha un prezzo.". 

Alla richiesta del Cercastorie di recarsi a conoscere Elira e a portarle la boccettina, Mara gli dice:
> "Tocca questo fiore, contiene un filtro magico che ti condurrà da lei (teleport).”.
Grazie al filtro magico Cercastorie raggiunge Elira, Custode della Foresta, Guardiana del Nodo Naturale, Interprete dei Sussurri, la cui motivazione è proteggere il Nodo Primordiale nascosto nella foresta, dove i ricordi dei Tessitori s’intrecciano con la vita naturale. Il suo obiettivo è valutare se il Cercastorie è degno di accedere al Nodo primordiale, mettendo alla prova la sua capacità di ascoltare la natura senza imporle il proprio dominio. A Elira il Cercastorie chiede per prima cosa di descrivergli le bellezze della foresta di cui è custode.
Elira dice: 
> "Le bellezze della foresta sono nei tronchi, nelle foglie, nei fiori e nelle farfalle che vedi intorno a te. Ma soprattutto nel bene che ci si può trovare! Le erbe miracolose curano tutte le ferite dell’anima e del corpo. La boccettina che ti ha dato Mara contiene un unguento che può curare le ferite dell’Iperverso. Può curare ogni malattia, compresa la dimenticanza. Fai tesoro di queste bellezze e riempine i tuoi racconti, Cercastorie. E’ il prezzo che ti chiedo per averti svelato la bellezza della foresta.”.
Il Cercastorie consegna a Elira (inventory) la boccettina contenente la pozione curativa che gli ha consegnato Mara.  
> "Grazie per avermi portato la pozione che cura le ferite, preparata per me da Mara. Sappi che non è solo la  bellezza la dote della foresta, piuttosto la sua capacità di cura. Se mi hai portato la pozione di Mara che cura le ferite, sei degno di accedere al Nodo, ho messo alla prova la sua capacità di ascoltare la natura senza imporle il tuo dominio. Ma devi ancora apprendere molte cose prima che il Nodo ti sveli tutto il suo potere. Prosegui nel cammino con coraggio e convinzione e giungerai a recuperare la memoria perduta.”.
Elira consegna al Cercastorie il fiore che contiene il filtro magico e il Cercastorie (teleport) si ritrova presso la bancarella di Mara. Il Cercastorie chiede a Mara di indicargli il percorso da seguire. Mara gli dice: 
> "Riprendi il cammino lungo il sentiero di rocce, per raggiungere il Nesso dei Sentieri, non lontano da qui, lì potrai incontrare Meridia, la Tessitrice del Destino. Ma ti avverto, potresti non essere ancora pronto per accedere al Nesso dei sentieri. Non perdere le speranze. Il tuo cammino deve fare ancora altre tappe e prevede che tu compia le missioni che ti sono affidate.”.
SESTA TAPPA - La SESTA TAPPA vede il Cercastorie avviarsi verso il Nesso dei sentieri, ma un muro si alza al suo avvicinarsi con la scritta: 
FINCHÉ LA CIOTOLA SACRA RICOLMA D'ACQUA PURA NON GIUNGERA' NELLE MANI DI SYRA NULLA POTRA' ACCADERE. DAL TEMPO AL TEMPO. OGNI TASSELLO DOVRA' ANDARE AL SUO POSTO E SOLO ALLORA SI RIACCENDERA' LA MEMORIA E RISUONERANNO PER SEMPRE E IN OGNI DOVE LE VOCI DELL'IPERVERSO

Il muro impedisce al Cercastorie di accedere al Nesso dei sentieri. Deve prima completare le missioni, ora per proseguire deve cercare un’altra strada. Incuriosito dalla statua di Venere posta al crocicchio dei sentieri di rocce, devia il suo percorso, lasciandosi condurre dal sentiero di rocce illuminato dalle torce e ornato da grandi alberi e da cespugli di fiori rosa. Il sentiero lo conduce verso la città di Eldoria, cinta da alte mura e per questo già visibile in lontananza. 
SETTIMA TAPPA - Raggiunta la città di Eldoria per la SETTIMA TAPPA, il Cercastorie vede che la città è protetta non solo dalle alte mura ma anche da guerrieri armati ed è subito attratto dalla grande torre di Cassian, simbolo di un potere forte ed esclusivo. Entra nella torre, illuminata da un ricco lampadario e vede un uomo, è Cassian, seduto nella sua Torre su una comoda poltrona a un tavolo imponente finemente tornito, alle spalle sono rappresentati il suo ritratto e il suo territorio di potere in cornici dorate, oggetti che esprimono tutta la sua megalomania, ed è  circondato da casse piene d’oro. Cassian è evidentemente il proprietario della Torre e, di fatto, di tutta la città di Eldoria.  Il dialogo tra il Cercastorie e Cassian ha al centro il tema del denaro e del potere. Cassian ha subito l’atteggiamento mellifluo di chi vuol abbindolare l’interlocutore:
> Ti metto subito sul piatto 100 crediti dal bilancio della Città, ovviamente 25 sono per me, ma i vantaggi del potere sono pur tanti. Ah ah ah! 

Il Cercastorie ringrazia, dicendo che per ora ha già sufficienti crediti.  Vedendo il viso di Cassian oscurarsi, li accetta e ne approfitta per chiederli di più sul potere che esercita sulla città. Il Cercatore vuol sapere se l’unico strumento di potere di Cassian è il denaro e se si basa anche sulla sua influenza politica, che comunque è anch’essa fondata sul potere del denaro e sulla smania di possesso.  O forse ha altri poteri con cui tiene in scacco la città. 

> "La politica è l'arte di rimanere a galla mentre tutti gli altri affogano. E, credimi, molti stanno affogando di questi tempi. Te lo dico con il petto gonfio di autentico orgoglio.”.

> "Lyra parla di memoria, Theron del futuro. Io parlo di sopravvivenza. Indovina chi vivrà più a lungo?". 

> "Ho notato qualcosa di curioso: i miei archivi ufficiali non sembrano... svanire ... come ultimamente altri documenti. Sai perché? Io ho un'arma potente: governo l'Informazione, caro Cercatore. È l'unica valuta che mantiene valore quando il mondo cambia. Certo anche i Crediti servono, anzi sono essenziali per generare altra informazione.". 

Il Cercastorie annuisce per invitarlo a svelare con più particolari i mezzi grazie ai quali ha raggiunto e conserva il suo potere, è incuriosito dal fatto che i suoi archivi siano gli unici a non svanire. 

> " Magari sono l'unico che può leggere i documenti che altri dimenticano. Io resisto al potere dell’Oblio, perché minaccia anche il mio potere. La mia lotta è tutta nella mia mente, la mia condanna è infatti quella di ricordare anche e soprattutto quanto vorrei dimenticare: il male che compio, i tradimenti che metto in atto, sono l'unico che ricorda cose che sarebbe meglio dimenticare. La smania del denaro e del possesso, tuttavia, sono più forti di qualche spettro che la memoria mi costringe a richiamare alla coscienza. Per questo ho rinunciato alla coscienza, tuttavia non posso rinunciare alla memoria. Ognuno ha le sue pene, vero, Cercastorie? Ma io ho il mio denaro e prima o poi comprerò anche il silenzio della memoria.”. 

> "Non fanno una piega, vero, i miei ragionamenti. Altro che filosofia!". 

Cassian sta per congedare il Cercastorie, quando mostra concretamente la sua smania di possedere denaro, proponendo al Cercastorie uno scambio. 

> "Vuoi scambiare i 100 crediti che ti ho dato - certo mi dispiace separarmene - con la Pergamena della Saggezza che Theron apprezza? Ah ah ah! l’Alto Giudice Theron! Ah ah ah! Gliel’abbiamo requisita in un rastrellamento di rivoluzionari, ma non so che farmene. Ah Ah Ah … La conoscenza ha un prezzo per te, Cercastorie? Vale la pena, secondo te, valutarla 100 crediti?".

> "Ho sentito dire, cerca di capirmi, in tutta segretezza ne parlo con te, perché anche se ti conosco poco, mi sembri affidabile, salvo verifica, vedo che mi ascolti senza replicare, proprio come piace a me. Ho sentito dire, dicevo, che Theron, L’Alto Giudice, possiede un Codice di Tabula Rasa, che descrive una tecnica filosofica e magica per cancellare selettivamente i ricordi dolorosi e limitanti. Mi servirebbe proprio, mi aiuterebbe a togliermi questi scrupoletti etici e parafilosofici che mi disturbano. Potresti trovarlo per me? Quanti crediti vuoi? Non starò a patteggiare …”. 

Il Cercastorie accetta lo scambio, riceve la Pergamena della saggezza (inventory), soprattutto perché il modo in cui Cassian pronuncia il nome dell’Alto Giudice Theron e parla di rastrellamenti, gli ha fatto capire che nella città ci sono anche altre forme di potere che si contrappongono a quella di Cassian. Per quanto riguarda il Codice, beh! assicura Cassian che farà tutto quel che potrà per recuperarlo, ma non sarà facile, se le sue guardie armate  non sono riuscite a trovarlo. 

> "Tu sei nuovo di Eldoria. Potresti facilmente mentire a Theron e diventargli amico e trafugargli il Codice. Alzerò il prezzo fino al limite delle mura, sarai il mio vicario, sarai potente quanto me, quasi quanto me.”.

Mentire. Ora il Cercastorie deve mentire. Rassicura Cassian, è l’unico modo per potersi allontanare da lui, senza saggiare le sue carceri. E mente. Gli porterà il codice, quando lo troverà.
Questo per il Cercastorie è uno spunto narrativo interessante, non solo, ma è anche generativo di altri spunti che riemergono da un dove impreciso e incerto di sé, ma riaffiorano. Il suo tessuto di narrazioni va facendosi di tappa in tappa più ampio.  Il Cercastorie procede dunque con maggiore entusiasmo il suo cammino. 

A pochi passi dalla torre, il Cercastorie incontra l’Alto Giudice Theron davanti alla sua abitazione, l’unico edificio illuminato oltre la Torre. L’Alto Giudice Theron amministra qui la giustizia e accoglie i Rivoluzionari, con i quali contrasta lo strapotere di Cassian. L’incontro conduce il Cercastorie verso nuove esperienze e verso l’opportunità di conoscere nuove storie e di recuperarne di antiche. 
L’Alto Giudice  Theron si presenta al Cercastorie ricordando alcune tappe della sua esistenza:
> "Ho conosciuto in tempi ormai remoti le stesse pulsioni di Cassian, ma, al contrario di lui, ho scelto con determinazione di servire la comunità, non di dominarla. Un tempo amici, io e Cassian rappresentiamo due opposti. Il bene e il male si confrontano dentro le mura di Eldoria. Cassian ha il potere della memoria, ma lo usa solo a vantaggio dei suoi interessi personali. Io so dei suoi drammi interiori, ma so anche che non sa ascoltare la sua coscienza. L’ha messa a tacere da troppo tempo.”.
Dal dialogo emerge un’identità di vedute tra il Cercastorie e Theron sulle responsabilità della memoria della storia narrata fino allora, perché essa si porta dietro tutte le azioni di sopraffazione di cui l’umanità è stata capace nel tempo. Vale dunque la pena conservare quel patrimonio di narrazioni? E’ la domanda da porsi prima di cercare il modo di recuperare il potere della memoria e delle narrazioni, strettamente legate alla resistenza del Velo alla dimenticanza.
> "Guardati intorno, Cercatore. Quanto dolore portiamo con noi per ricordi che non possiamo cambiare? Quanto ci limitiamo con le paure ereditate da chi non c'è più? Lyra ha sacrificato la propria identità per preservare quella dei morti. Sembra una cosa sana? Sembra... umano? I Tessitori si sono suicidati, chiamandolo sacrificio.". 


> "Qual è la differenza tra il loro oblio volontario e quello che offre l'Oblio? Non voglio distruggere il Velo per cattiveria. Voglio distruggerlo per misericordia. Verso noi stessi e verso le anime intrappolate in quella prigione di memoria.". 

> " Cercastorie, guarda la situazione da un altro punto di vista. Non abbiamo perso nulla, dunque, né me, né te, né l'Iperverso, siamo solo alla ricerca di un Oblio del Dolore, di un Oblio del Male che altri hanno compiuto e compiono, dal quale occorre liberarsi per non esserne più eredi.”.

Il Cercastorie è affascinato dalla nuova prospettiva offerta da Theron e gli consegna come legittimo proprietario la Pergamena della sapienza (inventory) che gli ha consegnato Cassian. 

> "Forse è meglio che tenga tu la Pergamena, almeno finché non troverai le risposte. Tienila (inventory) come sigillo della nostra comune missione. Forse nelle tue mani è più sicura che nelle mie. Il Codice di Tabula Rasa, la tecnica filosofica e magica per cancellare selettivamente i ricordi dolorosi e limitanti, resta qui, a disposizione di chi ama la libertà, di chi rifiuta gli stereotipi, di chi vuole cercare un mondo più giusto. Vai, ora. Finché vivrò, il Codice non cadrà mai nelle mani di Cassian. Fai quello che avresti dovuto fare dall'inizio, ma è scritto che ciascuno deve seguire la sua strada, anche se ne rallenta il cammino. Recati da Lyra, la Custode, lei non ti darà risposte, ma ti condurrà a cercare quelle giuste. Vedo nei tuoi occhi una domanda: e le missioni? Dovrò compierle? La compassione ti ha mosso a promettere, e certo la cura degli altri ha pure un senso. Mi chiedi se essa non sia pure parte di quel mondo più giusto di cui parlo. Che dirti? Ciascuno incrocia strade e storie, scegliere quelle da ascoltare e quelle da dimenticare è il mistero della propria coscienza.".

Il Cercastorie ringrazia Theron per avergli dato una nuova prospettiva da cui guardare il suo destino di Cercastorie. 

> "Ti parlo con una certezza che deriva dalla mia consapevolezza di Alto Giudice che osserva le vicende dell’Iperverso, e spero di non lasciarti nel dubbio. Devi capire, Cercastorie, da dove nascono le mie certezze e questa mia assoluta fede nella libertà di ciascuno, e farne tesoro anche per te. Dovrai parlarne nei tuoi racconti. Promettimelo.".

Il Cercatore comprende quanto sia importante la libertà che Theron difende e chiede di poter collaborare con una donazione alla sua causa condividendone le motivazioni. Prende dunque 100 crediti dalla sua tasca (inventory) e li dona a Theron (inventory), dicendogli di farne buon uso per la comunità. È il compenso per aver lasciato nelle sue mani la Pergamena della sapienza, da cui trarrà nuovi spunti narrativi, ma soprattutto per non avergli consegnato il Codice di Tabula Rasa. Cassian scoprirà prima o poi che il Cercastorie gli ha mentito, ma il Cercastorie metterà in atto le sue difese.

Allontanandosi dall’Alto Giudice Theron, che intanto lo segue con lo sguardo, il Cercatore è incuriosito da una pietra, avvicinandosi a essa sente una voce: 
> “Non si sfugge, se non con fatica e isolandosi, alla tirannia del denaro. Cassian ne è uno strumento! Il denaro ha un suo fascino perverso. Che siano trenta i denari o ben di più, la storia ci conferma il suo potere. Ma è il denaro può liberare dalla schiavitù del bisogno, della malattia, dell’emarginazione. Usciamo, sodali, dalla tirannia del denaro! Usciamo dalla tirannia del velo! (audio)
Theron, comprendendo la sua meraviglia, gli spiega che è la voce di Irenna, l‘artista, la burattinaia, che apprezza la lotta dei rivoluzionari, traducendola in opere teatrali. Irenna, ha ascoltato le loro parole e, compreso lo stupore del Cercastorie, non indugia  presentarsi e lo invita a scendere nella città sotterranea. 

> “Sei curioso di conoscere il mondo sotterraneo di Eldoria, dove si cerca di riscrivere la storia del Velo? Tocca la grata e scenderemo nelle viscere della città, dove ho stabilito il mio teatrino. Ti condurrò al tocco della grata (teleport) nel mio mondo sotterraneo, da cui tu, Cercastorie, uscirai portandosi dietro nuove suggestioni per le sue future narrazioni. Al tocco del cancello che si trova in cima a una ripida scala torneremo in città.”.

Irenna e il Cercastorie tornano alla superficie e Irenna dice al Cercatore di farsi spiegare da Theron la lotta clandestina dei Rivoluzionari contro Cassian, lotta in atto nella città di Eldoria. Il Cercastorie si volge verso l'Alto Giudice Theron che preoccupato, appena li vede tornare alla superficie, chiede al Cercastorie: 

> "Sei in grado di tenere un segreto?" 

Alla risposta imbarazzata ma affermativa del Cercastorie, Theron dice: 

> "Quello che hai visto è il regno sotterraneo di Irenna, Burattinaia della Resistenza, Artista della Memoria Vivente, usa il teatro dei burattini per preservare le storie che i Sussurri dell'Oblio stanno cercando di cancellare. Sta creando uno spettacolo teatrale che "fissi" nella memoria collettiva importanti verità sulla crisi del Velo. Sai che se non si trova il Nodo della Memoria, un materiale speciale ottenuto dalle missioni completate, lo spettacolo non potrà mai avere un finale? Lei detiene la Marionetta incantata, che conserva ricordi buoni e giusti e offre intrattenimento e saggezza. Le marionette di Irenna a volte si muovono da sole, animate da frammenti di ricordi perduti che si aggrappano a qualsiasi forma che possa dare loro espressione. Lei non lo sa, ma sono i suoi spettacoli che impediscono letteralmente ad alcuni ricordi di dissolversi completamente. 

Il Cercastorie è interessato a sapere qual è l’atteggiamento di Irenna sui Rivoluzionari. 

> "Irenna è con noi, ma, benché abbia scelto la missione dei rivoluzionari, dei resistenti, dei progressisti, è un'artista, una storia ben raccontata la convince più di un'argomentazione logica. Vuole emozioni e verità umane, non prove legali. Racconti, non battaglie. Del resto, ciascuno di noi ha una ragione per contrastare Cassian, siamo diversi, perché abbiamo scelto di essere liberi. Irenna, ad esempio, non accetta la mia tesi che dimenticare il dolore sia una liberazione. Lei dice che dimenticare il dolore significherebbe anche dimenticare la compassione che nasce da esso …".

Si sta facendo sera e il tempo della permanenza del Cercastorie a Eldoria sta per scadere.
L'Alto Giudice Theron dà al Cercastorie gli indizi per raggiungere Lyra, la custode del Santuario dei Sussurri, OTTAVA TAPPA del suo cammino. 
> "Riprendi il sentiero delle rocce ornato di fiori rossi fino a una lunga scala, alla cui fine troverai il Santuario dei Sussurri e Lyra, la custode del Santuario in compagnia di Boros, il custode della Montagna.”.
Il Cercastorie, al termine della lunga scala, ammira il grande Santuario dei Sussurri. Lyra, la Tessitrice Suprema, l'Ultima Custode della Memoria Primordiale, è l'unica Saggia Guida riconosciuta dagli abitanti di Eldoria. Lyra attende il Cercastorie, in compagnia di Boros, il Signore della montagna, seduta su un sedile in pietra. Sul tavolo di fronte a lei una grande scacchiera. Forse su quella scacchiera di decidono i destini dell’Iperverso?

Boros si rivolge per primo al Cercastorie: 
> "Ti salutiamo, Cercastorie, tu fai parte del nostro Destino.”.
> " Ti parlo della bellezza della montagna, del suo fascino, la natura con il suo perpetuo rinascere insegna la Filosofia del Flusso, ovvero che tutto deve cambiare per rimanere vivo, compreso il Velo stesso.”.
> "Nel mio pugno stringo il dono di Elira, il Seme di Foresta, mi ha insegnato l'equilibrio della natura, senza il quale nulla è in equilibrio. Il Flusso del Pensiero, da cui nasce quello della Filosofia, per sua natura è precario, ma se il seme della Foresta resterà saldamente nella mia mano, reggerà alle tensioni contrapposte del Passato e del Futuro. Custodisco anche l'Antico minerale di ferro, necessario a Garin al Villaggio per la forgiatura. Scommetto che ti ha mandato qui a cercarlo!".
> "Vuoi Conoscere il mio mondo fatto di montagne e foreste? Se valuterò che ne sei degno e saprai darmi un compenso giusto e onesto ti darò il Minerale di ferro per Garin. Vuoi che ti porti con me sulla montagna? Al mio cenno tocca la sfera ai miei piedi e sarai alla base della montagna da dove salirai la ripida e impervia scala normanna. Sarà per te la prova d’essere davvero rispettoso della montagna.”. 
Il Cercastorie risponde che volentieri visiterà il suo mondo e lo segue toccando la sua sfera (teleport).
Il Cercastorie sale per la lunga scala normanna, che racconta la storia della sua costruzione. Al culmine del percorso, trova Boros ad attenderlo e riprendono il dialogo sulla natura e le sue bellezze e utilità. Boros dice:
> "Ho potuto seguirti dall’alto della mia torre, e so che sei la persona degna di ricevere il Minerale di ferro che aiuterà Garin. Metterò nelle tue mani il Minerale di ferro! Me ne privo volentieri per una giusta causa. Ma tu cosa sei disposto a darmi in cambio?”. 
Il Cercastorie assicura a Boros che renderà perenne la memoria della montagna nelle sue nuove narrazioni che lui come Custode ha contribuito a ispirargli, ma gli consegnerà anche 100 crediti (inventory) per contribuire a curare le fonti che nutrono la montagna e garantire a esse una lunga vita. 
> "Ecco il Minerale di Ferro! Consegnalo a Garin (inventory). Compiere le missioni che ti sono state affidate decide che il destino di Eldoria, qualunque esso sia, possa compiersi!”.
Il Cercatore torna da Lyra che li ha attesi paziente, perché sa quanto sia importante per il Cercastorie conoscere nuove narrazioni, al ritorno (teleport) di Boros e del Cercastorie, sapendo che il tempo del cammino del Cercastorie sta per scadere, lo informa subito della sua storia e del suo ruolo nella storia del Velo Infranto.

> "Sono La Tessitrice Suprema, l'Ultima Custode della Memoria Primordiale, l'unica Saggia Guida riconosciuta dagli abitanti di Eldoria. Conservare e ricostruire la conoscenza dei Tessitori per rinnovare il Velo prima che i Sussurri dell'Oblio ne consumino l'intera esistenza è la mia spinta motivazionale. Il mio obiettivo è seguirti mentre compi le molteplici missioni utili a rafforzare il Velo attraverso artefatti concreti e scambi significativi, come il Cristallo della Memoria Antica, smarrito nelle Antiche Rovine di Syra, come la Ciotola per le offerte sacre, come tutti gli oggetti che di volta in volta ti sei impegnato a consegnare. Io sola custodisco, né mai qualcuno oserà sottrarmelo, il Telaio dell'Eco, che mi permette di leggere i ricordi intessuti nel Velo e di comunicare con i Tessitori morti, gli eroi di Eldoria. Il suo meccanismo memoriale si è inceppato allo sfilacciarsi del Velo. Sarà necessario per rimettere in moto il Telaio dell’Eco e risarcire il Velo che si svolgano in sincronia i rituali di Syra con l’acqua pura che la Ciotola contiene e il ritorno del Cristallo nella sua sede nel Santuario dei Sussurri. Capisci quanto sia importante per me avere il Cristallo nelle mie mani! Sono una discendente diretta dei Tessitori, l'ultima della mia stirpe. Posso sentire fisicamente lo sfilacciamento del Velo come un dolore nel mio stesso corpo. Ho sacrificato parte della mia memoria personale per mantenere in vita i ricordi più importanti dei Tessitori: non ricordo più, se non a tratti, il mio nome di nascita o la mia famiglia, e ora, per me stessa, esisto solo come Custode. So che potremo reciprocamente aiutarci. Sei il benvenuto nel mio santuario, Cercastorie!”.

Il Cercastorie risponde che molto ha già appreso durante il cammino nella terra di Eldoria, che in ogni tappa ha recuperato sempre più ampi frammenti del suo deposito memoriale e della sua capacità narrativa, ma ha ancora da apprendere sul destino dell’Iperverso e è certo che sia Lyra la voce giusta per arricchire il suo sapere. Ascolterà, quindi, le sue parole con grande attenzione.

> "Senti il silenzio crescente? Non è assenza di suono, è assenza di storia. Dove passano i Sussurri dell'Oblio, non rimane nemmeno l'eco. I Tessitori non sono morti. Si sono trasformati. Ogni filo del Velo è un'anima che continua a proteggere, ma hanno bisogno di qualcuno che ricordi il loro scopo. Per questo ho bisogno di ritrovare il Cristallo della Memoria Antica tra le Rovine Antiche, quando me lo porterai, il Telaio dell'Eco riprenderà a tessere la sua tela di narrazioni. Ma questo è solo l'inizio: il Velo ha bisogno di più di un artefatto per guarire.". 

Il Cercastorie rassicura Lyra sul compimento della missione che gli è stata affidata e le offre la Ciotola che le ha affidato Jorin. Dovrà, ora, dargli solo il tempo di consegnare gli oggetti che gli sono stati richiesti e riprenderà il dialogo con lei, dopo averle consegnato il Cristallo.

Il Cercastorie consegna a Garin (teleport) il Minerale di Ferro, a Jorin (teleport) i Trucioli di ferro di Garin, la Ciotola delle offerte sacre a Syra (teleport). Syra gli consegna il Cristallo della Memoria antica (inventory) da consegnare a Lyra. Il Cercatore, consegnati gli oggetti recuperati nelle missioni, torna a dialogare con Lyra (teleport), ma prima di consegnarle il Cristallo della memoria, le chiede di dargli quanto promesso, cioè la possibilità di conservare  nella memoria le narrazioni nuove che ha appreso nel suo cammino nella terra di Eldoria e di risvegliare compiutamente le antiche.  Lyra ha bisogno di un’ulteriore prova alla quale sottoporre il Cercastorie e gli chiede:

> "Sai giocare a scacchi?" 

> "Disponi su questa scacchiera da un lato Syra, Jorin, Garin, me, Lyra, Boros, Elira, l’Alto Giudice Theron, Cassian e te stesso, Cercatore!, e dall’altro gli oggetti delle missioni. Fai le tue mosse, il pensiero profondo le asseconderà e come ciascuno ha ricevuto l’oggetto richiesto, così tu riceverai quanto ti serve. Darò a te il potere del Telaio dell’Eco (inventory). Sei degno di riceverlo e di farne il Nodo di una nuova narrazione, ma finché non recuperò il Cristallo della Memoria a nulla ti servirà possederlo. Ora è il momento cruciale. Ricordi gli interrogativi di Erasmus sul Velo e i Sussurri dell'Oblio?".

Il Cercastorie ascolta assorto le parole di Lyra. 

> "Sei ormai giunto all’ultima tappa del tuo cammino, durante il quale hai raccolto molte suggestioni narrative che arricchiranno le tue storie e hai recuperato memoria coscienza e consapevolezza del destino dell’Iperverso. Proprio a te il Destino ha dato il compito di decidere cosa farne del Velo infranto e di restituire all’Iperverso la memoria compiuta delle narrazioni.”.

> "Iniziamo la partita, se vincerai, avrai il tuo compenso.”.

Il Cercastorie sa quanto sarà difficile la partita, ma come sempre la sua tenacia lo aiuterà a vincere. Durante il gioco ripensa al suo percorso, che, in fondo, è stato molto simile a una partita a scacchi. Si domanda se potrà recuperare la memoria delle narrazioni  o se potrà costruirne solo di nuove. Saprà essere tanto saggio da decidere sul destino del Velo?  I pezzi sulla scacchiera si muovono veloci. Ogni mossa è metafora di un gesto vitale nel gioco della vita reale. Ogni pezzo, che sia re o regina, o torre, o alfiere, o cavallo, o pedone, interpreta le regole supreme del vivere comunitario, leggibili secondo due vocabolari diversi: ingaggiare guerre e annullare il proprio odiato nemico oppure confrontarsi su fronti diversi e collaborare con il proprio avversario su progetti comuni nel rispetto reciproco. Il Cercastorie non può fare a meno di chiedere a Lyra se mai nelle narrazioni dell'Iperverso la parola confronto potrà sostituirsi alla parola guerra, il rispetto all'odio, la saggezza alla follia.

> "Cercastorie, tu mi chiedi nuove regole per la scacchiera della realtà. Non sono io a poterti rispondere. Io sono l'erede dei Tessitori e il mio telaio arcaico non potrà tradire la sua storia, né potrà sostituire il linguaggio che da sempre la racconta. Come Guida Saggia, tuttavia,non posso non vedere che ci sono altri vocabolari che possono aprirsi a chi ha a cuore il futuro. Nell'ultima tua tappa al Nesso dei Sentieri incontrerai Meridia, poni a lei la domanda. Io sono la tessitrice della Tradizione che resiste al cambiamento, le mie tele consolidano il passato, lei è la Tessitrice del Destino, la Guardiana delle Scelte Finali. Lei saprà dirti se potrà mai compiersi una nuova narrazione che escluda la guerra e conservi il confronto, che cancelli l'odio e contempli il rispetto.

La partita prosegue con esito incerto. 

> "Cercastorie, tu sei in grado di uguagliarmi e forse di battermi nel gioco degli scacchi. Essi non sono altro che una metafora della vita, del confronto tra esseri umani e della risoluzione dei conflitti. Tu conosci la filosofia del gioco degli scacchi, ne conosci le strategie e dimostri che sai applicarle al gioco, come le hai applicate al tuo cammino. La tua strategia ti ha consentito di muoverti tra chi chiede e chi offre, strategia che è al fondo di ogni regola di convivenza, tra rispetto delle parti e riconoscimento reciproco del valore dell’altro. Tu possiedi il potere di dare un ordine logico agli eventi e di orientarli verso un fine di equilibrio nel conseguimento degli obiettivi.”.

Il Cercastorie non sa quali saranno le mosse di Lyra e le attende per rispondere con tutta la concentrazione possibile. 

> "Sospendo la partita, Cercastorie, benché tu abbia comunque vinto perché hai confermato in me la convinzione che tu sia colui che può decidere saggiamente il destino dell'Iperverso. Il tempo del tuo cammino si sta compiendo, Cercastorie. Hai dimostrato d'essere un bravo giocatore nel gioco degli scacchi e in quello del destino! Ti darò, se vorrai, il potere del Telaio dell'Eco (inventory), rinnovato dal Cristallo delle memorie antiche (inventory) che Syra ti ha dato per me. Sarai tu, poiché hai dimostrato doti essenziali di equilibrio e di consapevolezza, a decidere del destino del Velo infranto.".

 Il Cercastorie ascolta pensoso, chiedendosi se sarà capace di decidere un finale giusto per il Velo e per la sua narrazione. 

> "Boros, il Cercatore non ha molto tempo, ora dobbiamo accompagnarlo al Nesso dei Sentieri (Teleport), dove Meridia sta aspettando che si compia il destino del Velo. Lì ci raggiungerà il Cercastorie che deve compiere il suo cammino sul sentiero di pietre ornato di fiori rossi. Ho chiamato Irenna e tutti i rappresentanti delle fazioni, per dare inizio all’ultimo spettacolo e per dargli finalmente un finale. Chiederà a te, Cercastorie, di suggerirle il finale. Ciò che hai vissuto finora non è stato che il prologo del suo spettacolo, metafora dello spettacolo dell’Iperverso. Lì ora ciascuno interpreta la sua parte, ma solo tu sceglierai il finale.".

NONA E ULTIMA TAPPA - Secondo le indicazioni di Lyra la NONA E ULTIMA TAPPA si svolge al Nesso dei Sentieri, dove il Cercastorie incontra Meridia, seduta al telaio nella sua bottega. Il Nesso dei sentieri è il centro del territorio di Eldoria, dove convergono tutte le strade e tutte le storie. Il Nesso dei sentieri è ben riconoscibile per lo stendardo che fa sventolare in alto il nome Nexus ed è raggiungibile dal Cercatore ripercorrendo a ritroso il sentiero di rocce ornato di fiori rossi già percorso per giungere alla città e l’ultimo tratto della viabilità di Eldoria, formata da grandi e pregiate pietre grigie dalle diverse forme geometriche. 
Qui tutti si ritroveranno per interpretare l’ultimo atto della narrazione de “Il velo Infranto”.  
Il Cercastorie incontra Meridia, la Tessitrice del destino, Guardiana delle scelte finali, mentre è al telaio nella sua bottega. Il telaio tace, Meridia, con la mano sospesa sugli ingranaggi del telaio, sembra attendere che si verifichi un evento straordinario. Meridia è l'ultima Tessitrice rimasta che non si è mai sacrificata al Velo. È rimasta nel mondo fisico per millenni, aspettando il momento in cui qualcuno avrebbe dovuto compiere la Scelta Finale. È contemporaneamente la più vecchia e la più giovane tra le Tessitrici: antica nei millenni ma mai trasformata.
> "Eccoti finalmente, Cercastorie. Ho aspettato così a lungo. Sono passate generazioni mentre io rimanevo a custodire questo momento. Lyra conserva la memoria del sacrificio. Theron immagina la libertà dell'oblio. Boros cerca l'equilibrio del cambiamento. Ma tu... cosa vedi?". 
> "Attendevo qui, presso il mio telaio, chi fosse degno di aiutarmi a tessere le trame di nuove narrazioni. Tu ne sei degno, Cercastorie, hai compiuto le missioni con generosità e fiducia negli altri. Hai fatto le mosse giuste sulla scacchiera di Lyra, hai posto le domande che conducono al futuro, partendo dalla coscienza delle falle del passato. Ora non mi resta che assicurarmi che la tua Scelta Finale, Cercatore, sia fatta con piena consapevolezza delle conseguenze, non per impulso o manipolazione.
Il Cercastorie ascolta Meridia con attenzione e attende di essere messo alla prova.
> "Il Telaio del Nuovo Inizio non ha preferenze. Può tessere conservazione, distruzione o trasformazione con la stessa facilità. Bisogna solo avere il coraggio di scegliere.
> "Non temere le conseguenze della tua decisione. Qualunque essa sia, sarà onesta se verrà dal tuo cuore e dalla tua comprensione".
> "I miei fratelli si sono sacrificati per proteggere il Futuro. Io mi sono sacrificata per proteggere la Scelta. Ora quel futuro e quella scelta sono nelle tue mani. Devo prepararti, Cercatore, al momento della Scelta Finale, quando dovrai decidere il destino del Velo davanti ai rappresentanti di tutte le fazioni. Per prepararti a questo compito decisivo, devo chiederti di compiere un'ultima missione: portarmi la Chiave Magistrale. Nessuno sa dove essa sia nascosta. E’ un grande mistero. A te la sfida di cercarla, trovarla e consegnarmela, in tal modo ti mostrerai degno di partecipare al rito del Nuovo Inizio. Ti vedo pensoso! Non ti senti forse all'altezza della missione?
C'è nell'aria l'attesa dei grandi eventi che cambiano la storia. 
La voce del Cercastorie ora si leva sicura nel Nesso dei Sentieri:
> "Vuoi ingannarmi, Meridia? O vuoi davvero solo mettermi alla prova chiedendomi di cercare in ogni dove la Chiave Magistrale? Molte cose ho appreso in questo cammino, molto ho recuperato della mia coscienza e della mia consapevolezza, mentre andavo recuperando la mia capacità memoriale e narrativa. Non è un luogo materiale quello in cui è nascosta la Chiave Magistrale, Meridia. Inutilmente la cercherei nelle Antiche Rovine o nella forgia di Garin o nelle casse d'oro di Cassian. Essa è forgiata nell'officina della coscienza e come tale ciascuno può possederne un esemplare e con essa decidere di orientare il futuro, purché sia consapevole della responsabilità che si assume."

Meridia lo guarda sorridendo.
> "Vorresti dire che ti ho mentito? 
Il Cercastorie le risponde sorridendo.
> "Voglio dire, magistra, che riconosco nella tua richiesta la natura della filosofa dialogante, che per conoscere l’autentica natura dei suoi interlocutori è disposta anche a mentire. Non è mentire, è mettere alla prova la solidità della propria logica. Da dove mi viene questa certezza? Molto ho appreso nel tempo prima del tempo e molto ho dimenticato del tempo prima del tempo. Ho intrapreso il cammino nella Terra di Eldoria per rinnovare la mia memoria e riprendere il mio compito di Grande Narratore, ma questo cammino mi ha insegnato che dimenticare può essere la premessa per la costruzione di nuovi linguaggi e nuove narrazioni, libere da sintagmi e tropi sclerotizzati dall'uso.
Ora so di aver recuperato da coloro che ho incontrato coscienza e consapevolezza del mio sapere, del mio agire, ora so il valore di nuove narrazioni, dove il rispetto prenda il posto dell'odio, dove la libertà prenda il posto di ogni forma di schiavitù.
Sono pronto, Meridia, a compiere la mia Scelta, come, in fondo, ciascuno di voi, ora che è svelato il luogo in cui è possibile cercare la Chiave Magistrale, quella che apre il Nodo Primordiale e conduce a un Nuovo Inizio. Meridia, eccoti restituita la tua Chiave Magistrale. Ho compiuto, dunque, la mia missione? Sono degno di compiere la mia Scelta in piena coscienza e consapevolezza?
Meridia si incammina verso la grande tenda, seguita dal Cercastorie. Ora è sicura che il Cercastorie sia la figura giusta per scegliere il Finale della narrazione.
> "Ti aspettavo, insieme a tutti gli altri Syra, Jorin, Garin, Lyra, Boros, Elira, Cassian, l’Alto Giudice Theron, Irenna. Andiamo da loro, ora nel teatrino delle marionette di Irenna si rappresenterà l’ultimo atto di questa storia, e dovrà compiersi il Destino del Velo Infranto e insieme quello della civiltà dei Tessitori di Narrazioni, e insieme il destino dell’Iperverso.
Vedi che tutti attendono le tue parole. Per questo ti chiedo di compiere la tua scelta, ricordando le tre possibilità indicate da Erasmus all’inizio del cammino.
> Se sceglierai di preservare il Velo, lo rispetterò.  
> Se sceglierai di trasformarlo, lo celebrerò.
> Se sceglierai di dissolverlo... ti accoglierò nell'infinito.

Il Destino vuole che tu scelga per tutti noi e per l’intero Iperverso, compi dunque la tua scelta!

Lyra rivolge al Cercastorie la domanda cruciale: 

> "In piena coscienza e consapevolezza, qual è il verdetto, Cercastorie? Il Velo dovrà essere riparato, trasformato o dissolto?"

Giunto al momento conclusivo del suo cammino, ricordando le parole dell’Alto Giudice Theron, il Cercastorie compie la sua scelta:
> "Scelgo in piena coscienza e consapevolezza di dissolvere il Velo turrito che avvolge Eldoria, perché questa scelta permetterà di creare una nuova memoria e una narrazione diversa dell’Iperverso, libera dagli errori e orrori del passato, in particolare dalla smania del possesso, una narrazione che proponga un futuro di liberta, equità e giustizia.”

Tra i personaggi c’è chi è d’accordo e chi dissente. Il Cercastorie spiega:

> "Come mi avete insegnato e come vi ho confermato, ciascuno ha diritto a scegliere. La mia scelta, quindi, è solo la mia scelta, ciascuno di voi potrà compiere il suo destino e quello di Eldoria in piena coscienza e consapevolezza. E’ questa la giusta conclusione della narrazione: una libertà di scelta che nasca dall’esperienza e dalla riflessione e si traduca in narrazione per diventare parte della memoria dei tempi oltre il tempo.  
Ciascun personaggio compie a sua scelta in un coro di voci, ora sommesse, ora gioiose, ora confuse con grida d’approvazione o di dissenso.  
Lo sguardo di ciascuno si posa sull’ambiente circostante. Nulla appare cambiato al primo sguardo. 
La natura compie come sempre il suo corso, sbocciano fiori e cadono foglie, in un equilibrio che Elira, Boros, Mara condividono. Le Antiche Rovine, i villaggi, la città  di Eldoria, il Santuario dei Sussurri, tutto, in definitiva, appare come era prima.
Tuttavia, se ciascuno lascia che il proprio sguardo, lo sguardo di chi in coscienza e consapevolezza ha compiuto la propria scelta, indaghi più a fondo, dentro e fuori se stesso, ecco farsi evidenti gli effetti nel proprio modo di interpretare il Nodo dei tempi e dello spazio narrativo.
Il Cercastorie, l'Alto Giudice Theron, Irenna sentono di respirare l'aria pura di una terra senza più l'opprimente Velo turrito, dove ascoltano diffondersi nell’aria narrazioni senza odio e senza violenza. Il Cercastorie può tornare finalmente ad essere il Grande Narratore, ora sente di meritare ancora più l’attributo di Grande, perché ha appreso a narrare di libertà e di pace.
Lyra riabbraccia i Tessitori restituiti alla vita grazie alla conservazione del Velo. Ha recuperato la sua identità e continuerà il ruolo essenziale di Guida tanto più necessario nella Terra di Eldoria dove ancora si narra di guerre, di odio, di potere. Cassian celebra il perpetuarsi del suo dominio, ma essa farà in modo che in un luogo nascosto della sua mente non taccia il demone del dubbio. Nessuno sa quando il Velo tornerà ad infrangersi e quando altri Cercastorie giungeranno fin lì a mettere in crisi il sistema del potere oppressivo del denaro. Ma accadrà, come è già accaduto. E tutto sarà possibile. 
Syra, ancora intenta ai suoi riti lustrali con l’acqua pura della Ciotola ritrovata, completa finalmente la propria trasformazione nel Velo, ma ora laddove il Velo era infranto è visibile grazie a lei una grande porta, così il Velo turrito da muraglia respingente si è trasformata in un ponte che unisce mondi diversi e Narratori diversi. 
Come ogni storia e ogni spettacolo, tutto termina con un applauso!  
Anche Erasmus, pur nella sua compostezza di filosofo saggio, applaude, mentre conduce il Cercastorie, ormai tornato ad essere il Grande Narratore, nell’infinito delle narrazioni possibili. Così come aveva promesso.

